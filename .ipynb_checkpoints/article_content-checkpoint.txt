הבחירות לנשיאות ארה"ב יצאו לפנות בוקר (שלישי) רשמית לדרך, עם ההצבעה הראשונה בפריימריז הרפובליקניים, שנערכה באייווה. כפי שחזו הסקרים, הנשיא לשעבר דונלד טראמפ רשם שם ניצחון מוחץ. בקרב המסקרן על המקום השני גבר רון דסנטיס על ניקי היילי, שהסתפקה במקום השלישי והמאכזב. התחנה הבאה בפריימריז היא ניו המפשייר - שם יצביעו בעוד שבוע. מדינת אייווה מחלקת 40 צירים בפריימריז. הם מתחלקים בין המועמדים על בסיס יחסי, לפי מספר הקולות. לפי רשתות הטלוויזיה בארה"ב טראמפ גרף 51% מהקולות ויקבל לפחות 20 צירים. דסנטיס קיבל 21.2% מהקולות (8 צירים), היילי 19.1% (7 צירים) ויזם ההייטק ויווק רמסוואמי 7.7% (3 צירים). טרם הוכרע מי יזכה בשני הצירים הנותרים. בעקבות התוצאות המאכזבות רמסוואמי הודיע על פרישה מהמרוץ - והצהיר על תמיכה בטראמפ. "אנחנו עושים את הדבר הנכון למדינה שלנו", אמר. • מתי ה-Super Tuesday ומי מתמודד מול ביידן? המדריך לפריימריזנאום הניצחון של טראמפ (צילום: רויטרס)16 צפייה בגלריה ניצחון מוחץ לטראמפ על היילי ודסנטיס(צילום: TANNEN MAURY / AFP, AP Photo/Mark J. Terrill, רויטרס)16 צפייה בגלריה טראמפ על הבמה באייווה(צילום: AP /Andrew Harnik)16 צפייה בגלריה (צילום:  Chip Somodevilla/Getty Images)16 צפייה בגלריה (צילום:AP   /Andrew Harnik)16 צפייה בגלריה (צילום: Alex Wong/Getty Images)"תודה לך אייווה, אני אוהב את כולכם!", כתב טראמפ הבוקר ברשת החברתית שלו, Truth Social. ניצחון עם יותר מ-50% מהקולות הוא הישג יוצא דופן: עד הלילה, הפער הגדול ביותר בפריימריז הרפובליקניים באייווה היה ב-1988, כשבוב דול ניצח בפער של 12.8%. בנאום הניצחון שלו באייווה אמר טראמפ: "זה הניצחון הגדול ביותר. אמרו שאם ננצח ב-12% זה יהיה ניצחון גדול, ושזה הולך להיות קשה מאוד. אני חושב שהשגנו יותר מכפול מזה, אולי פי 3". בנאומו אמר טראמפ שג'ו ביידן הוא "הנשיא הגרוע ביותר בהיסטוריה שלנו". טראמפ טען שאם הוא היה נשאר בבית הלבן חמאס לא היה תוקף את ישראל. "רוסיה לא הייתה תוקפת (את אוקראינה), וישראל לעולם לא הייתה מותקפת", אמר. טראמפ הצהיר שכאשר יחזור לבית הלבן המציאות תשתנה. "המצב באוקראינה נורא, המצב בישראל נורא, אנחנו נגרום להן לפתור את זה במהירות".16 צפייה בגלריה דסנטיס. מקום שני, בפער עצום מטראמפ(צילום: רויטרס /Brendan McDermid)16 צפייה בגלריה (צילום: רויטרס /Brendan McDermid)16 צפייה בגלריה ניקי היילי, במקום השלישי והמאכזב(צילום: EPA/JUSTIN LANE)16 צפייה בגלריה (צילום: רויטרס /Jeenah Moon)הפריימריז נערכו בשעה שאת אייווה פוקדת סופת שלגים עם טמפרטורות מקפיאות של עד מינוס 26 מעלות, עובדה שאילצה בימים האחרונים את המועמדים לבטל אירועי בחירות ועצרות או להעביר אותם לשידור בזום. השאלה הגדולה הייתה כיצד ישפיע מזג האוויר על שיעור המצביעים, ומי ירוויח מהיעדרות של חלק מהבוחרים. במחנה טראמפ הביעו ביטחון שההתלהבות בקרב בוחריו גדולה מזו של בוחרי היילי ודסנטיס, ושלכן לו עצמו לא צפוי להיגרם נזק. התוצאות הוכיחו שהם צדקו. 16 צפייה בגלריה בירת אייווה, דה מוין, בבוקר של אספות הבוחרים. עד מינוס 26 מעלות(צילום: Christian Monterrosa / AFP)16 צפייה בגלריה מפלסים דרך בשלג של אייווה בסוף השבוע(צילום: EPA / JIM LO SCALZO)מ-12 מועמדים שהחלו את המרוץ בפריימריז הרפובליקניים בקיץ התמודדו באייווה חמישה בלבד: הנשיא לשעבר דונלד טראמפ, שלפי ממוצע הסקרים הארציים של אתר Real Clear Politics (RCP) צועד במקום הראשון בקרב הבוחרים הרפובליקנים ברחבי ארה"ב עם 61.4% תמיכה; שגרירת ארה"ב באו"ם לשעבר ניקי היילי, שמפגרת אחריו בפער עצום עם 12%; מושל פלורידה רון דסנטיס, שבמקום השלישי עם 10.7% בלבד; יזם ההייטק הפרובוקטיבי ויווק רמסוואמי, שזכה בממוצע הסקרים הארציים ל-4.3% וכאמור פרש הלילה; ומושל ארקנסו לשעבר אייסה הצ'ינסון שמקבל רק 0.7%. לפי רשת NBC, באייווה קיבל הצ'ינסון רק 0.2% מהקולות.  דסנטיס הגיע לפריימריז כשהוא מסומן כיריבו העיקרי של טראמפ אבל הלך ונחלש, ואילו היילי נעשתה יותר ויותר דומיננטית ובסקרים כבר עוקפת אותו. דסנטיס והיילי לוטשים עיניים למקום השני בפריימריז ומנהלים עליו מלחמה עיקשת משתי סיבות: ראשית, כדי לבסס את מעמדם כמנהיג הבא של המפלגה, ולהשתמש בו כקרש קפיצה לבחירות לנשיאות ב-2028; ושנית, למקרה שטראמפ - שנגדו הוגשו ארבעה כתבי אישום - ייאלץ לנטוש לפתע את המרוץ. מדגם שנערך בקרב מצביעי הפריימריז באייווה מלמד על כוחו האדיר של טראמפ: 65% מהם מסרבים להאמין שניצחונו של ביידן ב-2020 היה לגיטימי, מתוכם 69% הצביעו לטראמפ בפריימריז. 63% מהמצביעים מאמינים שטראמפ כשיר להיות נשיא גם אם יורשע באחת הפרשות שבהן הוא מואשם. 16 צפייה בגלריה חמשת המועמדים שהתמודדו באייווה, מימין למעלה עם כיוון השעון: טראמפ, ויווק רמסוואמי, אייסה הצ'ינסון, רון דסנטיס וניקי היילי(צילום:  AP / Jae C. Hong, chrisdorney / Shutterstock)16 צפייה בגלריה שלטי תמיכה במושל פלורידה ננעצים בשלג(צילום:   CHIP SOMODEVILLA / GETTY IMAGES NORTH AMERICA / AFP)16 צפייה בגלריה ניקי היילי במאמץ אחרון לשכנע בוחרים באייווה, בבוקר ההצבעה(צילום: AP Photo/Carolyn Kaster)הפריימריז שהחלו הלילה יימשכו עד 4 ביוני, ובמהלכם יצביעו הרפובליקנים ב-50 מדינות ארה"ב ובחמש טריטוריות אמריקניות, בהן גואם ואיי הבתולה של ארה"ב. לכל מדינה וטריטוריה מוקצה מספר מסוים של צירים (delegates) לפי פרמטרים כמו גודלה ומידת התמיכה שלה זוכים בה הרפובליקנים. בסך הכול מחולקים בפריימריז הרפובליקניים 2,469 צירים, ומטרת כל מועמד היא לגרוף כמה שיותר צירים בכל מדינה ולהגיע בסופו של דבר ל-1,235 צירים, המספר הדרוש לניצחון. ביולי תתכנס הוועידה הרפובליקנית הארצית, במילווקי, וויסקונסין, ושם יוכרז המועמד רשמית.אייווה, המדינה הראשונה שהצביעה, מחלקת כאמור רק 40 צירים בפריימריז הרפובליקניים – 1.6% בלבד מכלל הצירים במרוץ – אבל היותה הראשונה להצביע מקנה לה באופן מסורתי חשיבות לא פרופורציונלית: הישג מפתיע של אחד המועמדים במדינה זו יכול לתת לו רוח גבית להמשך המרוץ ולהזניקו בסקרים, ומנגד תוצאה מאכזבת של מועמד עלולה לאותת על כישלון הקמפיין שלו, ואף להוביל לפרישתו מהמרוץ. לכן כבר חודשים לפני ההצבעה באייווה השקיעו בה המועמדים מאמצים כבירים, שכללו עצרות, שלטי חוצות ותשדירי תעמולה.16 צפייה בגלריה מאזינים למועמד ויווק רמסוואמי, בדיינר באייווה. סיים רביעי - ופרש מהמרוץ(צילום:  REUTERS/Sergio Flores)16 צפייה בגלריה  בניגוד להצבעה ברוב מדינות ארה"ב, בפריימריז באייווה הבוחרים אינם נותנים את קולם בעמדת הצבעה רגילה, אלא בשיטה של אספות בוחרים (caucus). בשיטה זו המצביעים מתכנסים בשורה של אתרים – כגון כנסיות, מסעדות, קפיטריות של בתי ספר ובתים פרטיים – ושם מתחלקים לקבוצות, מנהלים ויכוח על זהות המועמד המועדף, ומצביעים בכמה סבבים, הכוללים מסעות שכנוע, ויתורים ופשרות, עד שהם מקבלים הכרעה. לא פעם נמשכות האספות האלה שעות ארוכות. כך היה גם הלילה.